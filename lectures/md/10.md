{% include mathjax %}

Зміст:

- [Синтаксичний аналіз на основі $$LL(1)$$-граматик](#синтаксичний-аналіз-на-основі-ll1-граматик)

	- [Приклад](#приклад)

	- [Алгоритм](#алгоритм)

	- [Майже $$LL(1)$$-граматики](#майже-ll1-граматики)

- [Контрольні запитання](#контрольні-запитання)

## Синтаксичний аналіз на основі $$LL(1)$$-граматик

Згідно визначення $$LL(1)$$-граматики, граматика $$G$$ буде $$LL(1)$$ граматикою тоді і тільки 
тоді, коли для кожного $$A$$-правила вигляду 
$$A \mapsto \omega_1 \mid \omega_2 \mid \ldots \mid \omega_p$$ виконуються умови

- $$\text{First}_1 (\omega_i) \cap \text{First}_1 (\omega_j) = \varnothing$$ для довільних 
	$$i \ne j$$.

- якщо $$\omega_i \Rightarrow^\star \varepsilon$$ для якогось $$i$$, то 
	$$\text{First}_1(\omega_j) \cap \text{Follow}_1 (A) = \varnothing$$ для усіх $$j \ne i$$.

Таблиця $$M(a, b)$$ де $$a \in (N \cup \Sigma \cup \{\varepsilon\})$$, 
$$b \in (\Sigma \cup \{\varepsilon\})$$ _керування_ $$LL(1)$$-синтаксичним аналізатором
визначається наступним чином:

1. $$M(A, b)$$ &mdash; номер правила вигляду $$A \mapsto \omega_i$$ такого, що 
	$$\{b\} = \text{First}_1(\omega_i \cdot \text{Follow}_1 (A))$$.

2. $$M(a, a)$$ містить інструкцію `pop` для аналізатора яка позначає необхідність
	перенести символ $$a$$ з пам'яті аналізатору у поле результату.

3. $$M(\varepsilon, \varepsilon)$$ містить інструкцію `accept` для аналізаторп яка
	позначає що опрацьоване слово необхідно допустити (повернути `true` абощо).

4. В інших випадках $$M(a, b)$$ невизначено, чи радше містить інструкцію `reject` для
	аналізатора яка позначає що опрацьоване слово необхідно недопустити (повернути `false` абощо).

### Приклад

Розглянемо вже добре відому нам граматику зі схемою

$$
\begin{align*}
	S &\mapsto BA, \\
	A &\mapsto +BA \mid \varepsilon, \\
	B &\mapsto DC, \\
	C &\mapsto \times DC \mid \varepsilon, \\
	D &\mapsto (S) \mid a.
\end{align*}
$$

і пронумеруємо її правила таким чином:

$$
\begin{align}
	S &\mapsto BA, \\
	A &\mapsto +BA, \\
	A &\mapsto \varepsilon, \\
	B &\mapsto DC, \\
	C &\mapsto \times DC, \\
	C &\mapsto \varepsilon, \\
	D &\mapsto (S), \\
	D &\mapsto a.
\end{align}
$$

Нагадаємо що для цієї граматики $$\text{First}_1 (S) = \text{First}_1 (B) = \text{First}_1 (D) = \{(, a\},$$ $$\text{First}_1 (A) = \{+, \varepsilon\},$$ $$\text{First}_1 (A) = \{\times, \varepsilon\},$$ а також $$\text{Follow}_1 (S) = \text{Follow}_1 (A) = \{ \varepsilon, )\},$$ $$\text{Follow}_1 (B) = \text{Follow}_1 (C) = \{+, \varepsilon, )\},$$ $$\text{Follow}_1 (D) = \{+, \times, \varepsilon, )\}.$$

Знайдемо множини $$\text{First}_1(\omega_i \cdot \text{Follow}_1 (A))$$ як 
$$\text{First}_1(\omega_i) \oplus_1 \text{Follow}_1 (A))$$ використовуючи результати минулої 
лекції.

При побудові таблиці $$M(a,b)$$ керування $$LL(1)$$-синтаксичним аналізатором
достатньо лише побудувати першу її частину, тобто ту яка з
$$N \times (\Sigma \cup \{\varepsilon\})$$, оскільки решта таблиці визначається стандартно:

&nbsp; | $$a$$ | $$($$ | $$)$$ | $$+$$ | $$\times$$ | $$\varepsilon$$
------ | ----- | ----- | ----- | ----- | ---------- | ---------------
$$S$$ | 1 | 1 | &nbsp; | &nbsp; | &nbsp; | &nbsp;
$$A$$ | &nbsp; | &nbsp; | 3 | 2 | &nbsp; | 3
$$B$$ | 4 | 4 | &nbsp; | &nbsp; | &nbsp; | &nbsp;
$$C$$ | &nbsp; | &nbsp; | 6 | 6 | 5 | 6
$$D$$ | 8 | 7 | &nbsp; | &nbsp; | &nbsp; | &nbsp;

### Алгоритм

Побудуємо $$LL(1)$$-синтаксичний аналізатор на основі таблиці керування $$M(a,b)$$:

0. Прочитаємо поточну лексему з вхідного файла, у стек магазинного автомата
	занесемо аксіому $$S$$.

1. Загальний крок роботи:
	
	- Якщо на вершині стека знаходиться нетермінал $$A_i$$, то активізувати рядок
		таблиці, позначений $$A_i$$. Елемент $$M(A_i, \langle\text{поточна лексема}\rangle)$$ 
		визначає номер правила, права частина якого заміняє $$A_i$$ на вершині стека.

	- Якщо на вершині стека лексема $$a_i = \langle\text{поточна лексема}\rangle$$, то з
		вершини стека зняти $$a_i$$ та прочитати нову поточну лексему.

	- Якщо стек порожній та досягли кінця вхідного файла, то вхідна програма
		синтаксично вірна.

	- В інших випадках &mdash; синтаксична помилка.

### Майже $$LL(1)$$-граматики

У деяких випадках досить складно (а інколи й принципово неможливо побудувати 
$$LL(1)$$-граматику для реальної мови програмування. При цьому $$LL(1)$$-властивість 
задовольняється майже для всіх правил &mdash; лише декілька правил створюють конфлікт, але для 
цих правил задовольняється **сильна** $$LL(2)$$-властивість. Тоді таблиця $$M(a,b)$$ визначається в такий спосіб:

- $$M(A,b) = \langle\text{номер правила}\rangle$$ вигляду $$A_i \mapsto \omega_i$$, такого, що 
	$$b \in \text{First}_1(\omega_i \cdot \text{Follow}_1(A))$$

- $$M(A,b) = \langle\text{ім'я допоміжної програми}\rangle$$ за умови, що 

	$$
	b \in \text{First}_1(\omega_i \cdot \text{Follow}_1(A)) \cap b \in \text{First}_1(\omega_j \cdot \text{Follow}_1(A)), \quad i \ne j
	$$

Програма, яка виконує додатковий аналіз вхідного ланцюжка, повинна:

- прочитати додатково одну лексему;

- на основі двох вхідних лексем вибрати необхідне правило або сигналізувати
	про синтаксичну помилку;

- у випадку, коли правило вибрано, необхідно повернути додатково прочитану
	лексему у вхідний файл.

Звичайно, необхідно модифікувати алгоритм $$LL(1)$$-синтаксичного аналізатора.

При цьому підпрограма аналізу конфліктної ситуації повинна додатково прочитати нову вхідну 
лексему, далі скориставшись контекстом з двох лексем, визначити номер правила, яке замість 
нетермінала на вершині стека та повернути додатково прочитану лексему у вхідний файл.

## Контрольні запитання

1. Які дві умови повинна задовольняти граматика щоб бути $$LL(1)$$-граматикою?
	<!---->

2. Що таке таблиця керування синтаксичного аналізатора на основі $$LL(1)$$-граматики?
	<!---->

3. Який автомат і яка таблиця використовуються в алгоритмі роботи $$LL(1)$$-синтаксичного 
	аналізатора?
	<!--магазинний-->

4. Опишіть алгоритм роботи $$LL(1)$$-синтаксичного аналізатора.
	<!---->

5. Як необхідно модифікувати таблицю керування для сильної $$LL(2)$$-граматики яка є майже 
	$$LL(1)$$-граматикою?
	<!---->

6. Як необхідно модифікувати алгоритм роботи синтаксичного аналізатора для сильної 
	$$LL(2)$$-граматики яка є майже $$LL(1)$$-граматикою?
	<!---->

(_традиційні_ відповіді можна переглянути у коментарях у вихідному коді цієї сторінки)

---

[Назад на головну](../README.md)